---
description: Dit is een samenvatting van de interview met testpersoon 3.
---

# Interview testpersoon 3

Ik neem altijd de trap naar kantoor en als ik heel veel in mijn handen heb dan neem ik wel de lift. Ik draag geen wearable om mijn activiteiten te tracken. Ik heb wel een fitbit maar die gebruik ik dus nooit. Ik gebruik het niet omdat ik vind dat je sporten op een gestelde tijd doet. Het gaat dus piepen als je een aantal stappen hebt gelopen en dat werkt dus niet voor mij. Ik kan tijdens werk niet voor de gein even 10 minuten trappen op en af lopen dus daarom gebruik ik het niet meer. Ik heb ongeveer voor 2 weken gebruikt en daarna dacht ik wat voor zin heeft het, want het werkt niet voor mij. En ik zie het effect ervan ook niet terug, dat ding geeft alleen aan dat je goed bezig bent, maar ik ben al gemotiveerd genoeg om te sporten dus ik denk dat het dan niet zo nodig is.

Ik denk dat ik voldoe aan de 150 minuten per week bewegen, omdat ik 1 of 2x per week ga mountain biken en als ik niet ga mountain biken dan sport ik meestal een halfuurtje in huis. Ik neem zelf nooit pauze om even weg te gaan van mijn bureau. Ik denk nooit nu heb ik te lang gezeten dus ik moet even opstaan. Wat ik wel heb gemerkt is dat ik een hele dag heb gezeten en dan ga je naar huis en dan stap je de auto in en dan zit je weer, en dat vind ik wel nadelig. Voorheen fietste ik weleens naar mijn werk en dat kan nu niet meer. Ik denk dat ik wel voldoe aan die 9 uur per dag zitten wat iedereen dus doet. Ik zit vaak bij klanten en dan moet ik ook zitten. Ik kan niet opeens gaan tafeltennissen met hun. Als ik onderweg ben dan zit ik ook weer in de auto.

Ik loop weleens naar een andere verdieping om koffie te halen, maar dat doe ik alleen als de glazen op mijn verdieping op zijn dat doe ik dus niet express om meer te bewegen. Ik ga na de lunch ook niet wandelen met mijn collega's en dat heeft voor mij te maken met het kostenplaatje. Als je eerst een halfuurtje gaat eten en daarna een halfuurtje gaat wandelen dan heb je 1 uur pauze gehad. Als 8 mensen na de lunch gaan wandelen en je kan normaal een persoon "verkopen" voor â‚¬100 per uur dan kost dat heel veel geld en zo kijk ik ernaar. Ik snap best dat het op de lange termijn gezond is voor mensen omdat ze meer bewegen, maar het ligt ook aan de mensen met wie je wandelt. Ik ben vaak weg dus ik kom soms weer aanwaaien dus ik heb geen vast groepje collega's met wie ik kan gaan wandelen.

Mijn eerste gedachte toen ik Elevate aan het downloaden was, was hoe kom ik bovenaan want dat wilde ik wel graag. Het tweede wat mij opviel is dat ik geen profielfoto had, maar dat kon ik niet meer wijzigen tenzij ik opnieuw begon. Verder was er niks in de app dat mij opviel. De leaderboard is alles wat de app heeft dus je kan niet zien op welke dagen heb je meer bewogen of ben je een topsteiger etc. Dat soort dingen zie je niet in de app. Het installeren van de app ging niet zo makkelijk en het registreren van de trappen ging in het begin ook niet zo goed.

Ik heb de tour nooit heropend omdat ik de meerwaarde er nog niet van zie. Ik dacht dat ik kon zien waar ik stond op de graph line met die iconen, maar dat kan dus niet en dat vind ik wel jammer. Ik wil ook heel graag zien wat de volgende icoon is en dat kan ik nu nog niet zien of zelfs de vorige want dat had ik ook graag willen zien. Ik zie op dit moment nog niet de meerwaarde van Elevate zoals het nu is. Het doel is namelijk om trappen lopen leuk te maken en dat je probeert om hoger in de rang te komen, maar ik heb nog nooit iemand gehoord die tegen mij zei oh hey je hebt me ingehaald. Dat element wat het dus leuk maakt is er nog niet. Het is dan puur voor mezelf wel grappig, maar dat kan ik dan ook zien in de Health app. In het begin maakte ik de app vaak open maar de afgelopen tijd niet meer.

#### Conclusie

Christiaan neemt ook altijd de trap naar zijn kantoor. Hij sport regelmatig en hij heeft een fitbit die hij niet meer gebruikt. Christiaan vindt dat sporten om specifieke momenten moet gebeuren wanneer je er tijd voor hebt. Hij vindt fitbit ook geen geschikte tool voor hem om meer actief te zijn. Christiaan geeft toe dat hij heel veel zit en dat hij het niet leuk vindt om te veel te zitten. Christiaan is vaak weg van zijn kantoor dus hij heeft geen collega's waar hij regelmatig mee kletst of kan uitnodigen om te gaan wandelen. Hij is ook een serieuze werknemer die tijd en geld belangrijk vindt. Hij werkt liever aan zijn taken dan even te gaan wandelen met zijn collega's na de lunch, maar hij geeft ook toe dat hij niemand heeft om mee te wandelen.

Christiaan ziet de meerwaarde van Elevate nog niet. Hij had graag gewild dat er meer interactie was tussen de collega's door Elevate.

